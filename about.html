<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="https://cdn.jsdelivr.net/npm/bootstrap@5.2.3/dist/css/bootstrap.min.css"> 
    <link rel="stylesheet" href="./css/css.css">
    <link rel="import" href="./index.html">
</head>
<body>
    <header class="bd-header bg-aqua py-3 d-flex align-items-stretch border-bottom border-aqua">
        <div class="container-fluid d-flex align-items-center">
          <h1 class="d-flex align-items-center fs-4 text-white mb-0">
            KRAVCHUK
          </h1>
          <div class="nav">
                <a href="index.html" class="d-flex align-items-center fs-8 text-white mb-0">Головна</a>
                <a href="" class="d-flex align-items-center fs-8 text-white mb-0">ЕБД</a>
          </div>
          
        </div>
    </header>

    <article>
      <p>
        <b> Eкономічна безпека держави </b> (далі — ЕБД) означає захищеність усіх рівнів економіки країни від небезпечних дій, що можуть бути як наслідком свідомого впливу будь-якого
        чинника, так і стихійним напливом ринкових сил. Небезпечними
        можуть вважатися такі дії, які призводять до погіршення економічного стану країни у критичний рівень. Це може бути, наприклад,
        таке погіршення умов життя, з яким населення не готове миритися
        і яке внаслідок цього може перетворитися на соціальний конфлікт, що
        загрожуватиме існуванню економічної та політичної систем.</p>
      <p>На наш погляд, економічну безпеку взагалі треба розглядати як
          найважливішу якісну характеристику економічної системи, що визначає здатність підтримувати послідовну реалізацію національнодержавних інтересів, стійку дієздатність господарських суб’єктів,
          нормальні умови життєдіяльності населення.</p>
      <p>ЕБД має внутрішню матеріально-речову основу — достатньо високий рівень розвитку продуктивних сил, що може забезпечити суттєво важливу частину натуральних і вартісних елементів розширеного відтворення ВНП; внутрішню соціально-політичну основу — до-
          12 статньо високий рівень суспільної злагоди щодо довгострокових
          національних цілей, які дають можливість розробити та прийняти
          державну стратегію соціального й економічного розвитку</p>
      <p>Питання економічної безпеки набувають особливої актуальності
          для країн, які перебувають у стані трансформаційної кризи. Це явище
          завжди характеризується загостренням суперечностей, які є результатом кризових ситуацій. Глибина і характер розвитку кризи можуть
          поставити під загрозу саме існування соціально-економічної системи
          країни. У цьому разі одне із першочергових завдань — забезпечення
          економічної безпеки.</p>
      <p>Більшість провідних фахівців слушно відмічають той
          важливий факт, що система ЕБД не існує сама по собі. Вона пов’язана
          з економічною безпекою людини та міжнародною економічною безпекою. Тому структурна схема суб’єктів цієї тріади має такий вигляд:
          людина (особа) — національна держава — світове співтовариство.
          Безпека людини є складовою частиною безпеки держави, яка, у свою
          чергу, є складовою частиною міжнародної безпеки. Отже, держава
          має дбати про забезпечення економічної безпеки для своїх громадян,
          для себе та світового співтовариства. Тому перед нею стоїть надзвичайно важливе завдання — пов’язати та погодити інтереси кожного
          громадянина з інтересами держави, а також з інтересами світового
          співтовариства. Відповідно до цього виділяють внутрішній та зовнішній рівні ЕБД. Економічна безпека держави безпосередньо пов’язана з її економічним суверенітетом.</p>
      <p>Економічний суверенітет є головною складовою державного
        суверенітету і відповідно системи ЕБД. В основі економічного суверенітету лежить власність українського народу на своє національне
        багатство, спираючись на яку вповноважені ним органи самостійно
        здійснюють регулювання економіки і зовнішньоекономічної діяльності. Економічний суверенітет пов’язаний зі структурою економічної
        системи і незалежністю держави у формуванні і розвитку техноло-
        13
        гічного способу виробництва, економічних відносин власності і відповідного господарського механізму.</p>
      <p> <b> Економічний суверенітет як складова системи ЕБД у сучасних
        умовах є базою для:</b> <br>
        1) здійснення державного контролю за національними ресурсами,
        досягнення такого рівня виробництва та якості продукції, що забезпечить її конкурентоспроможність і дозволить на рівних брати участь
        у світовій торгівлі, кооперативних зв’язках та обміні науковотехнічними досягненнями;<br>
        2) стабілізації й усталеності національної економіки, які зумовлюють захист власності в усіх її формах, створення надійних умов
        і гарантій для підприємницької активності, утримання чинників, що
        дестабілізують ситуацію (боротьба з кримінальними структурами
        в економіці, недопущення глибоких безпідставних розривів у розподілі доходів, які викликають соціальну кризу);<br>
        3) саморозвитку та прогресу, що є особливо важливим у сучасному динамічному світі; створення сприятливого клімату для інвестицій
        та інновацій, постійної модернізації виробництва, підвищення професійного, освітнього та загальнокультурного рівня робітників, тобто всього, що є необхідними і обов’язковими умовами усталеності та
        самозбереження національної економіки. </p>  
      <p>Таким чином, економічна безпека держави як економічна категорія втілює в собі певну сукупність відносин і пов’язаних з ними заходів, що забезпечують здійснення економічного суверенітету, економічне зростання, підвищення добробуту в умовах наявності системи міжнародної економічної взаємозалежності.
        ЕБД виступає як сукупність економічних, соціальних, демографічних, екологічних, технологічних, науково-інформаційних відносин.</p>
      <p>Специфіка ЕБД як економічної категорії полягає в тому, що вона
        постійно відображає рівень ефективності функціонування усіх її
        структурних елементів, що дозволяє вчасно виявити загрози і запобігти небезпеці заподіяння збитків державі, економічній системі та
        національним економічним інтересам з метою забезпечення їх стабільного розвитку і зростання.</p>
      <p> <b> Таке розуміння сутності ЕБД передбачає принаймні два концептуальні висновки. </b> <br>
        1. Економічна безпека країни повинна забезпечуватися перш за
        все ефективністю самої економіки, тобто разом з державними засобами захисту вона має захищати себе сама на базі високої продуктив-
        14
        ності праці, суб’єктів мікроекономіки, якості продукції, конкурентоспроможності і т. д. <br>
        2. Забезпечення економічної безпеки держави не може здійснюватися суто ринковими механізмами саморегуляції, бо вони ефективно працюють на макрорівні тільки за наявності раціональної структури економіки, яка сама по собі не створюється. Тому ЕБД повинна
        формуватися і підтримуватися всією системою механізмів саморегулювання і регулювання, тобто за допомогою державних органів та
        інститутів ринку.</p>
    </article>
</body>
</html>
